<p align="center"><img src="https://assets-github.s3.amazonaws.com/repo/virmon/virmon_logo.png"></p>

#### Mi ez?
Egy webalkalmazás, amin keresztül a házi karanténba utalt páciens és a háziorvos közvetett
kapcsolatot tud tartani, és a háziorvos követni tudja a páciens állapotának változását.

#### Miben segíthet?
Az a célunk, hogy tehermentesítsük a háziorvosokat. A rendszer használatával
csökkenthető a páciensekkel való kommunikáció ideje (pl.: kevesebb telefonbeszélgetés,
email), és az orvos átfogó képet kap a páciensei állapotáról.
Az adatok a későbbiekben segítséget nyújthatnak a fertőzés lefolyásának megértésében,
vagy egyéb kutatásokban. Felvetődött az is, hogy egy API-n keresztül hozzá lehessen férni
névtelenül az összegyűjtött adatokhoz.

#### Hogyan működik?
A páciensek minden nap kitöltenek egy kérdőívet az állapotukra vonatkozóan. A kérdőív
eredményei alapján a háziorvosok látják, hogy kinek hogy változik az állapota, milyen tünetei
vannak.
A felületen az orvosok külön kiemelve látják, hogy kinek romlott az állapota, így tudják, hogy
kire kell nagyobb figyelmet fordítani.
A regisztráció folyamán letároljuk a páciens esetleges alap betegségeit is.

#### További részletek
A Virmon bemutató videója megtekinthető [az alábbi linken](https://shrt.hu/virmonpromo) a [specifikáció pedig itt található](https://shrt.hu/virmondocs).
